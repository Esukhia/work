31. ཆོས་སྲས་ཀརྨ་འདུལ་བ་སོགས་སློབ་ཚོགས་དད་མོས་ཅན་འགའ་ཡིས་ཡང་ཡང་བསྐུལ་ངོར་རིང་ལུགས་འདི་ལ་མི་ཕྱེད་པའི་དད་པ་ཐོབ་པའི་མཐུས། །ཡེ་ཤེས་མཁའ་འགྲོའི་བྱིན་རླབས་ཀྱི་ཆ་ཤས་ཐོབ་པ་ལ་བརྟེན་ནས། །ཀརྨ་མི་ཕམ་ཆོས་ཀྱི་སེང་གེའམ། །དཔལ་རིག་འཛིན་ཁྲག་འཐུང་དགའ་བའི་ཡེ་ཤེས་བདེ་ཆེན་འབར་བའི་རྡོ་རྗེ་སྟོབས་ལྡན་བདུད་འདུལ་གླིང་པ་རྩལ་གྱིས་རྗེ་འབའ་རིམ་དར་མ་དབང་ཕྱུག་དང་། འགྲོ་མདོན་ཏ་ཤྲཱི་རས་ཆེན། ཆོས་རྗེ་བསོད་ནམས་བཟང་པོ་སོགས་གྲུབ་བརྙེས་གོང་མ་རྣམས་ཀྱི་དགོངས་པའི་བཅུད་མན་ངག་སྙིང་པོར་དྲིལ་ཏེ། །གདན་ས་ཆེན་པོ་སྤྱི་འབྱམས་མདོ་སྔགས་བཤད་སྒྲུབ་ཕུན་ཚོགས་གླིང་གི་ཆོས་གྲྭར་སྦྱར་བའི་ཡི་གེའི་འདུ་བྱེད། ཀརྨ་དཱ་མ་དེ་ཝོ་དཱ་ཡར་འབོད་པས་བྲིས་པ་འདིས་ཀྱང་ངེས་དོན་སྙིང་པོའི་བསྟན་པ་ཕྱོགས་མཐར་ཁྱབ་ཅིང་འགྲོ་ཀུན་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་བྱེད་པའི་རྒྱུར་གྱུར་ཅིག །། །།སརྦ་མངྒ་ལམ།། །། ༈ མཇུག་བྱང་། ད་ལམ༸ཆོས་རྗེ་འབའ་རོམ་པའི་ཕྱག་རྒྱ་ཆེན་པོའི་ཁྲིད་རིམ་ནམ་མཁའི་ཐོག་དབུབ་རང་བཞིན་ཀུན་ཁྱབ་ཅེས་པ་ཁེབ་མ་སྣང་བ་བརྟོལ་བའི་ཁྲིག་ཡིག་འདི་བཞིན་བསྟན་པ་ཉག་ཕྲར་གྱུར་སྐབས་མ་བསྐུལ་
32. དང་བླངས་ཀྱིས་དཔལ་འབའ་རོམ་བ་ཀའ་བརྒྱུད་ཀྱི་རིང་ལུགས་འཛིན་པ་ཚངས་གསར་གནམ་དགོན་པའི་གྲྭ་མཐར་ཚུད་པ་ཕྲན་ཀརྨ་དཔལ་འབྱོར་ནས་ཐཻ་ཝན་རྒྱ་མཚོའི་གླིང་དུ་འབའ་རོམ་བཀའ་བརྒྱུད་ཆོས་ཚོགས་ནས་དཔལ་རྩ་བསྒྲིགས་ཏེ་དཔར་བསྐྲུན་བགྱིས་པ་འདིས་ཀྱང་འཛམ་གླིང་ཐ་གྲུ་ཀུན་ཏུ་ཁྱབ་པའི་རྒྱུར་གྱུར་ཅིག །། །།མ་དཔེ་ནང་ལ་ཚིག་ཁ་ཤས་ཡིག་འབྲུ་དོད་མི་འདུག་པས་བྲི་གནས་དགོས། ཐེང་གསཟུམ་ཞུས་སོ། ཚེ་དོར་ནས་ཞུས། ༄༅། །ཕྱག་ཆེན་ནམ་མཁའི་ཁེབ་མ་སྣང་བ་བཅོལ་བའི་ཁྲིད་ཡིག་ཟུང་འཇུག་གྲུབ་པའི་གསེང་ལམ་ཞེས་བྱ་བ་བཞུགས་སོ། ༄༅། །རྗེ་བླ་མ་རྣམས་ལ་གུས་པས་འདུད། བཀའ་བརྒྱུད་འདི་ཡི་ཐུགས་བཞེད་ཀྱི་ཕྱག་རྒྱ་ཆེན་པོ་ཉམས་སུ་ལེན་པ་ནི་སྔོན་འགྲོ་གོང་ལྟར་དུ་བྱ། བླ་མ་སྤྱི་བོར་བསྒོམ་པ་མོས་གུས་ཚད་མེད་པར་བྱ། བླ་མའི་ཐུགས་རྒྱུད་དྲི་མ་མེད་པ་དང་རང་གི་སེམས་རྒྱུད་གཉིས་བསྲེ། 
33. རང་གི་མདུན་དུ་ལྷ་སྐུའམ་ཤིང་བུ་རྡེའུ་གང་བདེ་བཞག་ལ་སེམས་གཏད། མིག་མི་འགུལ། རྫིམ་མི་གཡོ་བར་ཅེ་རེ་གཏད་པ་ནི། ཀ་ར་ན་ཡུལ་ལ་བཅིངས་བྱ་བ་ཡིན། །དེ་ལྟར་འདས་མ་འོངས་ད་ལྟ་གང་ཡང་ཡིད་ལ་མི་ཕྱེད་པར་ཧྲིག་གེར་འཇོག་པ་ནི། །གཅེར་ལྟ་དང་གཅེར་འཇོག་གི་ཚུལ་དུ་བྱ་བ་སྟེ། །མ་བཅོས་གཉུག་མའི་ངང་ལ་གློད་ལ་ཞོག །བཅིངས་པ་ཀློད་ན་གྲོལ་བར་ཐེ་ཚོམ་མེད། ཅེས་གསུངས། དེ་ནས་གནས་འགྱུ་གཉིས་མཉམ་པོར་སྐྱོང་། ལུས་སེམས་ ཁོང་གློད། རླུང་ཡང་མི་རྟོག་རྒྱ་ཡན་ལ་བསླབ་ནས། གནས་ནས་གནས་པའི་ངོ་བོ་རང་སྐྱོང་། ཐུན་ཞབས་སུ་རྐུན་མ་མ་ཞུགས་པར་བྱ། དེ་ལྟར་མ་ཡེངས་མ་བརྗེད་པའི་ངང་ནས་སྒྲིམ་ལྷོད་རན་པར་སྐྱོང་བས་བདེ་གསལ་མི་རྟོག་པའི་ཉམས་རྣམས་འབྱུང་སྟེ། བདེ་བ་ཤས་ཆེ་ན་གསལ་བས་རྒྱས་གདབ་པ་ལ་སོགས་པ་གོ་ལྡོག་གི་ཏིང་ངེ་འཛིན་རྣམས་བསྒོམ། །འབྱུང་བའི་དབང་གིས་གནས་འགྱུ་གང་ཤེས་ཆེ་ཆུང་རྣམས་ཐ་དད་དུ་ངོས་འཛིན་བཅུག་ལ། །བཀཀ་འགོག་མེད་ལ་ངེས་ཤེས་བསྐྱེད་ལ་ཁྲིད། བདེ་གསལ་ལ་སོགས་པའི་ཉམས་མྱོང་གི་བོགས་གང་ཆེ་རྣམས་བྱེད་དུ་བཅུག གང་ཤར་ཡང་རིག་ཐོག་ཏུ་
34. ལོན་པ་བྱེད་ནས་སྐྱོང་བ་གལ་ཆེ། དེ་ལྟར་ཆ་མཉམ་དུ་མ་ཡེངས། མ་བརྗེད་པའི་ངང་དུ་བསྐྱང་བས་ཉམས་ཀྱི་མཐོ་དམན་བག་རེ་འབྱུང་སྟེ། དབང་པོ་དྭངས་ཤིང་ཉམས་ལེན་སྐྱོང་བའི་དུས་སུ། བདེ་གསལ་མི་རྟོག་པའི་ཉམས་ཉི་མཚན་འཁོར་ཡུག་ཏུ་སྐྱེ་བ་འབྱུང་བས། ངེས་ཤེས་དང་དགའ་བ་ཚད་མེད་པ་སྐྱེས། །སྔར་གྱི་གྲུབ་ཐོབ་དང་བླ་མ་རྣམས་ལ་ཡང་འདི་ལས་ལྷག་པ་མེད་སྙམ་པའི་ང་རྒྱལ་དམ་པོར་སྐྱེ། ཡེངས་པ་དང་བརྗེད་པའི་དུས་སུ་སྨག་མ་རྨུག་ལ་བཅུག གར་སོང་ཆ་མེད་པ་འདི་ཁ་བ་ཞབས་ཀྱི་འབར་འབུར། མགོ་གཡོགས་ཞབས་ཀྱི་སོ་ནམ་འདི་བསྒོམ་པ་ལ་ཡོན་ཏན་ཅི་ཡང་མེད་སྙམ་པ་འབྱུང་། །དེའི་དུས་སུ་དབེན་པར་འདུག་ལ་གང་ཤར་བའི་ཉམས་དེ་ལ་མ་ཡེངས་བར་ནན་ཏན་དུ་བསྐྱང་ན་ཉམས་གོང་ནས་གོང་དུ་འཕེལ། །སྤུན་ཆ་རྒོད་པའི་དུས་སུ་རིག་ཐོག་ཏུ་གློད་ལ་གང་བྱུང་ཐམས་ཅད་རིག་པར་ཉམས་སུ་བླངས། དེ་ལྟར་དྲན་ཤེས་བཞིན་གྱི་བློ་དང་མ་བྲལ་བར་བསྐྱངས་བས། །ཉམས་ལེན་སྤྱོད་ལམ་རྣམ་བཞི་འབྲེལ་བ་འབྱུང་། །སྐབས་སུ་ཉམས་མྱོང་དེ་རྣམས་རྣམ་རིག་ཐོག་ཏུ་ཤོར་ནས་ཡེངས་འགྲོ་སྙམ་བྱེད། དེ་དུས་ལུས་ལྷར་བསྒོམ། བླ་མ་སྙིང་གའི་དབུས་སུ་གསལ་གདབ། མིག་སྦྱར་ཏེ་རིག་པ་ནང་
35. དུ་ལྡོག་ནས་བླ་མ་ལ་གཏད། དེ་ནས་གཏན་མེད་དུ་བསྒོམ་མཁན་སྐྱུར་ནས་ལྟ་སྟངས་མཐོ་དམན་ཀུན་བྱ། རྒྱ་ཡན་གྱི་ཤེས་པས་ཕྱིའི་ཡུལ་དྲུག་ལ་ཚོལ། དེར་མ་རྙེད་ན་ནང་གི་དབང་པོ་དྲུག་ལ་ཚོལ། དབང་པོ་དང་དབང་ཤེས་ལུས་ཕྱི་ནང་གང་ཡང་སེམས་ཀྱི་འོང་ས་དང་གནས་པ་ལ་སོགས་མེད་པར་ཐག་ཆོད་ནས་སེམས་རང་རྒྱ་ཡན་དུ་བསྐྱངས་ཏེ། མཁས་པས་བ་གླང་འཚོ་སྐྱོང་བཞིན། རྣལ་འབྱོར་ཤེས་པ་གང་དགར་ཐོགས་གསུངས་པ་དང་། གཟིངས་ལ་འཕུར་བའི་བྱ་རོག་བཞིན། ཡུལ་ལ་འཕྲོ་བ་བསྒུག་མི་དགོས །ཞེས་གསུངས། དེ་ལྟར་རྒྱ་ཡན་རྒྱུན་འཚོའི་ངང་ལ་མ་ཏེངས་པར་བསྐྱངས་བས་ཉམས་ཀྱི་དྭངས་ཆ་བརྟན་པོ་རྣམས་འབྱུང་། ཡུལ་ཐམས་ཅད་རྒྱུན་བསྲེས་ཀྱི་ངང་ལ་རང་འདྲེས་སུ་འཆར། དེ་ནས་ཡུན་རིང་དུ་བསྐྱངས་བས་གཏད་མེད་དུ་ལྡོག་སེམས་གཏད་པ་གཅིག་ཡོད་ཀྱང་ཀློད་ལ་ཞོག་ཟེར་ངོ་སྤྲོད་བྱ། གཏད་མེད་རྟོགས་མེད་བསྒོམ་མེད་བསྒོམ་གྱི་རྩིས་གདབ་བྲལ་བར་སྐྱོང་སྟེ། བསྒོམ་འདོད་ན་སྒོམ་མིན་གྱི་སྣང་བ་འདི་ལ་ལྟོས་གསུངས། དེ་ལྟར་ཉམས་མྱོང་གི་རྩི་དང་མ་བྲལ་བར་བསྐྱངས་བས་ཏིང་འཛིན་རྒྱུན་ཆད་མེད་པར་ལོ་
36. དང་སྐལ་པར་གནས་པར་བཤད། ལར་ཉམས་ལ་འདི་འཆར་དང་འདི་མི་འཆར་ཟེར་བ་མེད་པར་བཀའ་ལུང་རྣམས་ཀྱི་དགོངས་པ་དང་། རང་གི་ཤེས་རབ་དང་། གཞན་སོ་སྐྱེའོ་དབང་པོ་མཐོ་དམན་དང་བསྟུན་ནས་བསྟན་ཏེ་སྣམ་དཔྱད་རིག་པའི་མདས་བསྣུན་ཟེར་བ་དང་འདྲ། །བྱང་དཔལ་བའི་ཞལ་ནས། མ་ཡེངས་སྐྱོང་དང་རྩེ་གཅིག་འཆར་གསུངས། མ་ཡེངས་སྐྱོང་བའི་རྩེ་གཅིག་ལ། །དྲན་པའི་རྩི་དང་མ་བྲལ་བར། །གནས་འགྱུ་ཞབས་ཏོག་བྱས་པ་ལ། །བདེ་གསལ་ཉིན་མཚན་འབྲེལ་བར་འབྱུང་། ཨེ་མ་ཡ་མཚན་མི་ཆེའམ། ཞི་གནས་ཀྱི་ཉམས་དེ་རྣམས་ལ་དམ་པས། མི་རྟོག་ལྡིང་པོ་བདེ་གསལ་བསྐྱེད་དེ་ལུང་མ་བསྟན། དེ་ཡིས་མྱང་འདས་སངས་རྒྱས་མི་འགྲོ། གསུངས། དེ་ནས་ལྷག་མཐོང་ངོ་སྤྲད་པ་ནི། ཉམས་ཐམས་ཅད་བརྟན་ནས་དབང་པོ་དྭངས་བའི་དུས་གཅིག་ལ། རིག་པ་གཡེར་འདོན། མིག་བར་སྣང་ལ་བཀྲོལ་བའམ། སྔར་གྱི་གྲུབ་ཐོབ་རྣམས་ཀྱིས་མཆོང་རྒྱུག་ལ་སོགས་པའི་སྤྱོད་ལམ་གྱི་སྟེང་ནས་ཀྱང་ཐམས་ཅད་བཤིག་ནས་ངོ་སྤྲོད་མཛད། དེ་ལྟར་རིག་པ་ཕྱོགས་མེད་དུ་བཀྲོལ་ནས། ཉམས་མྱོང་ཐམས་ཅད་བཤིག་པའི་དུས་སྟོན་ཉིད་
37. ངོས་བཟུང་དང་བྲལ་བ་འཆར་ཏེ། མངོན་གྱུར་རྟོག་ན་སྤྲོས་བྲལ་ཟེར། གསུངས་། དཔེར་ན་ཕྲིན་ནང་ནས་ནམ་མཁའ་བུད་པའམ། ཏིལ་གྱི་ནང་ནས་མར་ཁུ་བུད་པ་བཞིན་ཏུ། དག་བརྟན་སོ་སོར་ཕྱེད་པ་ནི། རྟོཏས་དང་མ་རྟོག་ཟེར་བ་ཡིན། འཁོར་འདས་ས་མཚམས་དེ་རུ་ཕྱེད། གསུངས། སྔར་ཉམས་བརྟན་ནས་སྟོང་ཉིད་དེའི་སྟེང་དུ་ལོ་ཡུན་ལ་འགྱུར་སྤུན་མི་ལྡང་སྟེ། དེ་ཐོག་ཏུ་བསྒོམ་སྟེ། ངོས་བཟུང་བྲལ་བ་ནང་ནས་འཆར། དེ་ནས་དྲན་རིག་ཤར་བ་རྣམས། མ་བལྟས་པ་ཡང་མི་འཇིགས་ཏེ། རང་བྱུང་རང་ཐིམ་ཆུ་ཡི་པ་ཏྲ་འདྲ། མ་བལྟས་པ་ཡང་མི་འཇིགས་ཏེ། རང་བྱུང་རང་ཐིམ་ཆུ་ཡི་པ་ཏྲ་འགྲ། གསུངས། དེ་ནས་དབྱིངས་རིག་གཉིས་སྤང་བླང་མེད་པར་ལམ་དུ་ཁྱེར་བའི་དུས། སྟོང་རིག་རྗེན་པ་ཤ་གསེར་ནས་རུམ་བྱུང་བ་ལྟ་བུ་ངར་དང་ངེས་ཤེས་ལྡན་པ་ཉིན་མཚན་འབྲེལ་བ་འབྱུང་། སྐབས་སུ་དབྱིངས་ཉམས་རྣམས་ཞིག་ནས། དེ་ཡིན་འདི་མིན་མེད་ནི་འགྲོ་བའི་དུས་ཇེ་ཐུ་ལ་སོང་ཞིན་སྙམ་ནས་སེམས་ཅན་རང་ཁ་མ་དང་ཁྱད་མི་གདའ་བསྒོམ་མ་བསྒོམ་འདྲ་ཟིན་སྙམ་པ་འབྱུང་། ཇི་ལྟར་དུ་ཤར་ཡང་དབྱིངས་རིག་གཉིས་ཀྱིས་གཏན་མེད་དུ་ཁྱེར་ནས་བྱུང་རྒྱལ་དུ་གཏོང་བ་ནི།ཕག་པས་གང་བཙོག་མེད་
38. པ་ཟ། གསུངས། དེ་ནས་དབྱིངས་ཀྱི་དྭངས་ཆ་ཤར་བའི་དུས་རློམ་སེམས་མི་སྐྱེ། ལུང་མ་བསྟན་དེར་ལུས་པའི་དུས་སྒྱིད་མི་ལུག དྲན་སྤུན་འཚུབས་པའི་དུས་བཀག་འགོག་མི་བྱ། ལུས་ངག་ཡིད་གསུམ་དགོན་པ་གསུམ་དང་མ་བྲལ་བར་གློད་སྦྲེལ། བལྟ་མི་བལྟ་ལ་སོགས་པའི་ངོ་སྤྲོད་ཀྱིས་ཐ་དད་དུ་གཟེར་བཏབ་ནས་གཏད་མེད་དུ་ལམ་དུ་ཁྱེར་ནས། སྟོང་པ་ངོས་བཟུང་མེད་པ་བློ་དང་བྲལ་བའི་དུས། མེད་དོགས་ཀྱི་སྦྱོར་བ་མི་རྒྱ་པར་ལུང་མ་བསྟན་དུ་ཀློད། བན་བུན་ཐེ་ཚོམ་བྱུང་ཡང་གཏན་མེད་བྲལ་ཆའིསྒྲ་དང་སྦྱར་ནས། ལྷག་མཐོང་དབྱིངས་རིག་གི་ངར་སྣ་ཚོགས་ལམ་དུ་ཁྱེར། དབྱིངས་གཅུན། ངར་གཅུན། ཕྲ་གཅུན་ཐ་དད་དུ་ངོ་སྤྲད་ནས། རྩ་ཆེ་འབྲིང་ཆུང་གསུམ་རྣམས་སྦྱངས། ཐམས་ཅད་དག་ནས་ཐ་མལ་པ་ལྟ་བུར་སྣང་བྱེད། དེ་ལ་སྐྱོན་མི་རྒྱགས་པར་མེད་པ་རང་གི་སྟེང་དུ་བསྒོམ། ལར་ཕྱི་ཡི་ཡུལ་དུ་བཟོ་མི་བྱེད། ནང་གི་སེམས་ལ་ལས་མི་བཅོལ། ཤར་བ་མི་བཀག མེད་པ་མི་སྒྲུབ། སྤང་བླང་དགག་སྒྲུབ་མེད་པར་ལམ་དུ་ཁྱེར། སྟོང་པ་དང་མེད་ན་དབྱིངས་ལ་སྤྱད། བྱུང་ན་ནི་ལམ་ཁྱེར་གྱི་གནད་དང་སྦྱར། དེ་ལྟར་བསྒོམ་ན་དབྱིངས་རིག་རྗེན་པ་ནང་ནས་འཆར་བ་ཡིན། བླ་མས་བརྡའམ་ཚིག་གི་ངོ་སྤྲད་ན་མ་གཏོགས་
39. ཡི་གེར་བྲིས་པ་ལ་ངེས་པ་མེད། ཕྱག་རྒྱ་ཆེན་པོ་བརྡའི་དོན་ལ་འཆར། ཡི་གེའི་གོ་བ་མི་སྐྱེ་དེང་རི་བ། གསུངས། དེ་ལྟར་བརྡ་ངོ་སྤྲད་པ་ལ་ཡུལ་བླ་མ་དགོས་པ་ཡིན། ཉམས་རྟོག་གཉིས་ཀྱིས་བསྐྱེད་པའི་དྭངས་ཆ་གང་བྱུང་ཡང་གཏད་མེད་དུ་ལམ་དུ་ཁྱེར། དུས་ལྔས་བསྐྱེད་པའི་ཡུལ་ཕྲ་རགས་གང་བྱུང་ཡང་གཏད་མེད་དུ་ཁྱེར། དུང་ལྔས་བསྐྱེད་པའི་ཡུལ་ཕྲ་རགས་གང་བྱུང་ཡང་གཏད་མེད་དུ་ཁྱེར། དེ་ལྟར་གཉིས་གཉིས་ཉམས་སུ་བླངས་ནས་སྟོང་ཉིད་འགྱུར་བ་མེད་པ་ནང་ནས་འཆར་ཏེ། ཕུག་པ་པའི་ཞལ་ནས། ཞི་གནས་བརྟན་པོའི་གྲི་ཡུ་ལ། ལྷག་མཐོང་ངར་མི་གྲི་སོ་བཙུག གསུངས། བསྒོམ་མཁན་སྐྱོངས་བའི་སྤྲོས་བྲལ་ལ། སྣ་ཚོགས་སྤང་བླང་མེད་པ་ཡི། །དབྱིངས་རིག་གཉིས་ཀྱིས་ཞབས་ཏོག་བྱས། །སྟོང་ཉིད་འགྱུར་བ་མེད་པར་འཆར། ཨེ་མ་ཡ་མཚན་མི་ཆེའམ། དེ་ལྟར་སྣང་སེམས་གཉིས་ཉམས་སུ་ལེན་པ་ནི། སྣང་སེམས་གདོད་ནས་མ་གྲུབ་པར། སྣང་སེམས་གཉིས་ཀྱི་འདུག་ལུགས་ཡིན། གསུངས། དེ་ལྟར་སེམས་ཉིད་གདོད་ནས་དག་ཅིང་སྟོང་པ་ཡོད་མེད་སྐྱེ་འགགས་རྟག་ཆད་ལ་སོགས་པའི་མཐའ་ཐམས་ཅད་དང་བྲལ་བར་གདོད་ནས་དག་ཅིང་རང་བཞིན་ལྷུན་གྱིས་གྲུབ་པ་དབྱིངས་རང་བཞིན་རྣམ་པར་དག་པ་
40. བར་སྣང་འདྲ་བ་ལ། སྣང་བ་སྣ་ཚོགས་ན་བུན་ཁུ་རླབས་ལྟ་བུ་འབྱུང་སྟེ། ཟུང་འཇུག་ལམ་དུ་ཁྱེར་བ་ལ། ཆུ་དང་ཟླ་བའམ། བུ་རམ་དང་། རིགས་དྲུག་གི་གཟུགས་ཀྱི་དཔེ་བཞིན་དུ་དབྱེར་མེད་དུ་ལམ་དུ་ཁྱེར་ཏེ། སྣང་སེམས་མཇལ་མ་མཇལ་གྱི་རིགས་བྱེད། ཕྲ་རགས་སྤུན་གསུམ་ཡང་། བསམ་རྒྱུ་སྣ་ཚོགས་ཀྱིས་ཉམས་སུ་ལེན་པ་ནི། ཡུལ་ཕྱི་ནང་བར་གསུམ་ཀློད་སྦྲེལ་བྱེད་ཅིང་སྐྱོང་། དེ་ལྟར་བསྐྱངས་བས། སྣང་སེམས་འཇམ་ཟིན་སྙམ་པ་ནི་འབྱུང་སྟེ། དེ་ལ་ཡང་མ་ཆགས་པར་སེམས་ཀྱི་རྩ་བ་གཅོད་པ་ནི། མཇལ་མ་མཇལ་གྱིས་རྩིག་གདབ་བྲལ་ནས་མཐོ་རིས་ངན་སོང་ཤེས་བྱའི་ཡུལ་དུ་གྱུར་ཚད་བསམ་རྒྱུ་སྣ་ཚོགས་སྤང་བླང་དང་། ཆགས་ཐོག་མེད་པར་ལམ་དུ་ཁྱེར་། སྐབས་སུ་ཡུལ་སྣང་ཐམས་ཅད་ན་བུན་དང་ཁུ་རླངས་འདྲ་བ་ལ་ཀློད་སྦྲེལ་བྱ་སྐབས་སུ་རྟགས་བྱེད་ཀྱི་ཤེས་པ་དྲན་རིག་ཕྲ་རགས་ཐམས་ཅད་བསྐྱང་དུ་འཇུག དེ་ལྟར་འདོར་ལེན་མེད་པར་ཉམས་སུ་བླང་བས་བར་སྣང་རྣམ་པར་དག་པའི་དཀྱིལ་ལྟར་འཆར་ཏེ། སྟོང་པ་མཚན་མ་མེད་པར་སྣང་སྲིད་ཆོས་སྐུར་འཆར་བར་དགོས་གསུངས། དེ་ལྟར་ཤེས་བྱ་ཡུལ་དང་ཡུལ་ཅན་ཐམས་ཅད་ཆུ་
41. བུར་ཆུ་ལ་ཐིམ་པ་བཞིན་དུ་ཡལ་ནས། སྣང་སྟོང་གི་དབྱེ་ན་ཐམས་ཅད་གཏོར་ནས་ཟུང་འཇུག་ཆེན་པོའི་རྟོགས་པ་ནང་ནས་འཆར་ཏེ། ཉིན་པར་བསྒོམ་བྱ་སྒོམ་བྱེད་གདོད་ནས་མ་གྲུབ་པ་གཉུག་མ་རྒྱུན་ཆད་མེད་པར་འཁོར་འདས་ཀྱི་ཆོས་ཐམས་ཅད་ཀྱིས་མ་གོས་ཤིང་ཐམས་ཅད་རྒྱན་དུ་ཤར་བ་ནི། ཡུལ་མེད་ཀྱི་རིག་པ་རང་གསལ་གྱིས། འཁོར་འདས་ཀྱི་བདེ་ལ་ལོངས་སྤྱོད་ཅིང་། ཞེས་གསུངས། དེ་ལྟ་བུ་མཉམ་རྗེས་མེད་པའི་རྟོགས་པ་མངོན་དུ་གྱུར་ཏེ། ཤེས་བྱའི་དཀྱིལ་འཁོར་ཐམས་ཅད་ལག་མཐིལ་གཏེར་བཞིན་གསལ་ནས་འཁོར་འདས་ཀྱི་ཆོས་ཐམས་ཅད་རིག་ཐོག་ཏུ་རྫོགས། ཤེས་བྱ་ཤེས་མི་ཤེས། རིག་མི་རིག་ཞེས་བྱ་བ་གདོད་ནས་བྲལ་བ་བར་སྣང་རང་གི་འདུག་ལུགས་འདྲ་བ་ནང་ནས་འཆར་ཏེ། རས་ཆུང་པའི་ཞལ་ནས། སེམས་ཉིད་དྭངས་སྙིགས་ཕྱེད་པ་དང་། གཉུག་མ་རང་ས་ཟིན་པ་དང་། མཉམ་རྗེས་མེད་པར་བརྟན་པ་གསུམ། །འདི་གསུམ་བསྒོམ་པའི་མཐར་ཐུག་ཡིན། གསུངས། སྣང་སེམས་མཇལ་བའི་རོ་གཅིག་ལ། །ཡུལ་སྣང་ཐམས་ཅད་རྒྱན་དུ་ཤར། །སྣང་སེམས་གཉིས་ཀྱི་ཞབས་ཏོག་བྱས། །གཉུག་མ་མཐའ་དབུས་མེད་པར་མཇལ། །ཨེ་
42. མ་ཡ་མཚན་མི་ཆེའམ། དེ་ལྟར་ཉིན་མཚན་གཉིས་ལ་ཉམས་སུ་ལེན་པ་ནི། ཉིན་པར་སྟོང་ཉིད་འགྱུར་བ་མེད་པར་འཆར་ཡང་གོ་བའི་ཡུལ་དུ་སོང་ནས། བདག་ཏུ་མེད་པའི་པྲ་སྤུན་གྱི་རོ་ཡུལ་གྱིས་ཁྱེར་ནས་མི་རིག་པས་མཚན་མོ་གཉིད་ཀྱིས་དུས་སུ་རྨི་ལམ་ཕྲ་སྤུན་ཐམས་ཅད་འཚུབས་ཏེ། གཉིད་དང་རྨི་ལམ་ཐམས་ཅད་བསྲེས་ཤིང་གཅུན། གསུངས། དེ་ལ་གཏི་མུག་ཐམས་ཅད་ཆེན་པོ་ལམ་དུ་ཁྱེར་བ་འབྱོངས་ན་ཆོས་ཀྱི་སྐུ། རྨི་ལམ་ལམ་དུ་ཁྱེར་བ་འབྱོངས་ན་ལོངས་སྤྱོད་རྫོགས་པའི་སྐུ། རྨི་ལམ་པའི་ཡུལ་ཐམས་ཅད་ལམ་དུ་ཁྱེར་བ་འབྱོངས་ན་སྤྲུལ་པའི་སྐུ། དེ་ལྟར་ལམ་དུ་ཁྱེར་བ་ནི་གཉིད་དང་རྨི་ལམ་ཐམས་ཅད་མ་དག་གི་བར་དུ་གཉིད་ཐུན་གཅོད་པ་དང་། རྨི་ལམ་སྐོར་རྫོགས་བྱེད་ཅིང་ལམ་དུ་ཁྱེར་བས་གཉིད་དང་རྨི་ལམ་ཐམས་ཅད་དག་ནས་འོད་གསལ་རྒྱུན་ཆད་མེད་པར་རྒྱུད་ལ་ཤར་བའི་དུས། ཉིན་མོ་དང་མཚན་ནོ་ཁྱད་མེད་ན་བསྒོམ་པ་ཀློང་དུ་གྱུར་པ་ཡིན་གསུངས། དེ་ལྟར་འཁོར་འདས་ཀྱི་ཆོས་ཐམས་ཅད་ཟད་སར་སྐྱོལ་ནས། ནམ་མཁའ་སྤྲིན་དང་བྲལ་བའམ། རྒྱ་མཚོ་རླབས་དང་བྲལ་བ་བཞིན། འཁོར་འདས་ཀྱི་མིང་དང་ཐ་སྙད་གདགས་གཞི་ཐམས་ཅད་དང་བྲལ་ནས་གཞི་གནས་ལུགས་ལྷུན་
43. གྱིས་གྲུབ་པ། རང་བཞིན་གྱིས་གདོད་ནས་བཞུགས་པའི་སྟེང་དུ་མཇལ་ནས་ཡུལ་ཐམས་ཅད་ཞིང་ཁམས། གཟུགས་ཐམས་ཅད་སྐུ་རུ་ཤར་ནས། རང་སྣང་ལ་ཤར་མ་ཤར་གྱི་རྩིས་གདབ་མེད་པར། བར་སྣང་བཞིན་དུ་ཡོད་ཀྱང་གཞན་སྣང་དབང་པོའི་ངོ་སྐལ་ལ་སྐུ་མཛད་པ་ཕྲིན་ལས་ཐམས་ཅད་ཕྱོགས་མེད་དུ་འཆར་ཏེ། གང་ལ་གང་འདུལ་དེ་ལ་དེར་སྟོན་པ། གསུངས། དེ་ལྟར་སྒོམ་མེད་ཀྱི་རྟོགས་པ་མངོན་དུ་གྱུར་ནས། ནམ་མཁའི་ཀློང་ནས་འབྲས་བུ་སྨིན། ཀུན་གྱི་དགོས་འདོད་རེ་བ་སྐོང་། །མ་བྱས་ལྷུན་གྱིས་གྲུབ་པ་ཡིན། འགྲོ་མགོན་ཏི་ཤྲཱི་རས་པའི་ཟལ་ནས། །སེམས་ངོ་ཤེས་ཟེར་བ་ཅི་ཞིག་ལགས། །གཞི་ཁོ་རང་གི་འདུག་ལུགས་ཇི་ལྟ་བར། །མ་བཅོས་ལྷུན་གྱིས་གྲུབ་པ་ཝལ་ལེ་བ། །ཇི་ལྟར་གནས་པ་དེ་ལྟར་གདའ་བས་ཨ་རེ་དགའ། །གསུངས། ཟད་སར་སྐྱོལ་བའི་བསྒོམ་མེད་ལ། སྟོང་ཉིད་མཐའ་དབུས་མེད་པ་ཡིས། །ཉིན་མཚན་གཉིས་མེད་ཞབས་ཏོག་བྱས། །འོད་གསལ་བ་ལ་རྒྱུན་པར་གནས། ཨེ་མ་ཡ་མཚན་མི་ཆེའམ། ཞེས་ལམ་ཀུན་གཞི་དྲི་མའི་ལྡང་ཚུལ། ཆོས་ཀྱི་གཞིལ་ཚུལ།
44. མཐར་མངོན་དུ་གྱུར་པའི་རིམ་པ་སྟེ་ལམ་གྱི་རྒྱུད་དོ། །གཞི་གནས་ལུགས་དོན་གྱི་ངོ་བོ་རྟོགས་པ་ཡིན། དཔེར་ན་ཡིད་བཞིན་ནོར་བུ་རིན་པོ་ཆེ་རབ་རིམ་གསུམ་ཡོད་པས་སྦྱང་བ་གསུམ་དགོས་ཏེ། རེ་བ་བ་ཚའི་ཆུས་སྦྱོང་བ་དང་།
 སྐྱུར་པོ་ལྭ་བ་དང་། ཆུ་གཙང་རས་མ་སོགས་པས་སྦྱངས་ཏེ། རྒྱལ་མཚན་རྩེ་ལ་བཏགས་ན་གསོལ་བ་གང་བཏབ་འབྱུང་། དེས་དེ་བཞིན་དུ་སེམས་ཉིད་ཡིད་བཞིན་ནོར་བུ་རིན་པོ་ཆེ་དང་འདྲ་བར་ལས་སྒྲིབ་ཉོན་སྒྲིབ་ཤེས་སྒྲིབ་ལ་སོགས་དྲི་མ་ཕྲ་རགས་ལས་གྲོལ། ༼མ་ཕྱི་དེབ་གཅིག་མེད་ཟེར་འདུག་མཆན།༽ཞལ་ནས། ནམ་མཁའི་ཀློང་ནས་འབྲས་དྲུག་སྨིན། །ཕོངས་པ་ཡི་དྭགས་ལྟོ་གོས་ཚིམ། མ་བཅོས་ལྷུན་གྱི་གྲུབ་པ་ལ། སྐུ་བཞི་གསལ་སྒྲིབ་མེད་པར་རྫོགས། གསུངས། ཀྱེ་མ་གནས་ལུགས་ངོ་མཚར་ཆེ། །ནོར་བུ་རྒྱལ་མཚན་རྩེ་མོར་སོན། །ཚོགས་གཉིས་ཟུང་འཇུག་མཆོད་པ་འབུལ། །འགྲོ་ལ་འདོད་དགུ་ཆར་བཞིན་འབེབས། །ཞེ་མ་ཡ་མཚན་མི་ཆེའམ། ཞེས་ཆོས་ཀྱི་ཆེ་བ་དང་བྱེད་ཀྱི་རིམ་པ་སྟེ་འབྲས་བུའི་རྒུད་དོ། ལ་ལར་ཐམས་མཁས་ཐུགས་
45. རྗེ་མེད། །ལ་ལར་ཐུགས་རྗེར་ཐབས་མཁས་མེད། །ཐབས་མཁས་ཐུགས་རྗེ་ལྡན་པའི་རྗེ། ཧེ་རུ་ཀཱིརྟིའི་སྙན་གསོན་དང་། །རིན་ཆེན་བཟང་པོས་བསྐུལ་བའི་ངོར། །བདག་ཀྱང་སྙང་བ་འཁྲུལ་བ་དང་། །ཁྱེད་ཀྱི་གསུང་ལ་བག་རྩལ་ནས། །བཀའ་རྒྱུད་སྡེ་རྣམས་ལ་རྫུན་ཚིག་བྱས། །གསང་སྔགས་ཆོས་ལ་རས་ཆོད་བྱས། །སྙང་རྒྱུད་རྣམས་ཀྱི་གབ་ཚིག་སྐྱུར། །གདམས་ངག་རྣམས་ལ་ལྟེ་ཕུག་བཟོས། །ལག་ལེན་རྣམས་ལ་འདོད་པས་དཀྲུགས། །ཆོས་དྲུག་མུན་པའི་སྒྲོན་མེ་དང་། །ཕྱག་ཆེན་ནམ་མཁའི་ཁེབ་མ་གཉིས། །རྟོགས་པས་བཟོས་ནས་གཅིག་ཏུ་དྲིལ། །ངར་འཛིན་སེམས་ཀྱི་རྒྱལ་ས་གཤིག ། འཁོར་འདས་ཆོས་རྣམས་ཆམ་ལ་ཕབ། །ཟུང་འཇུག་བར་གྱི་དབྱེན་པ་བསད། །འོད་གསལ་ནམ་མཁའི་མཚོ་ལ་སྒྱུར། །ཅལ་ཅོལ་ཚིག་དོན་གླུ་ཆུང་འདི། །ཁྱེད་རིན་ཆེན་བཟང་པོའི་སྙན་དུ་ཕུལ། །ཉམས་སུ་ལོངས་ལ་གཞན་ལ་སྟོན། །འགལ་ན་གནས་གསུམ་
46. མཁའ་འགྲོ་དང་། །བླ་མ་ཡི་དམ་སྤྱན་སྔར་བཤགས། །དགེ་བས་འགྲོ་དྲུག་སེམས་ཅན་རྣམས། །གཞི་ཕྱག་རྒྱ་ཆེ་ལ་གནས་པར་ཤོག །ཅེས་ཀུན་གྱི་བཞེད་དགོངས་ཐ་སྙད་སྣང་བ་བཅོལ་བའི་ཁྲིད་ཀྱི་ལག་ལེན་ཞེས་བྱ་བ་འདི། །ཕའི་སྲས་རིན་ཆེན་བཟང་པོ་ཞེས་བྱ་བས་ཡང་ཡང་བཀྱོན་པར་མཛད་པའི་ངོར། །འཇམ་དབྱངས་ཆེན་པོའི་དབེན་གནས་སྐྱོ་བྲག་དཀར་པོའི་རི་ཁྲོད་དུ། །བཙུན་པ་པུཎྱེ་བྷ་དྲ་བདག་གིས་ཉེ་བར་སྦྱར་བ་རེ་ཞིག་རྫོགས་སོ། །༸ཆོས་འདི་བརྒྱུད་པ་ནི། རྡོ་རྗེ་འཆང་། ཏཻ་ལོ་པ། ནཱ་རོ། མར་པ་ལོ་ཙཱ། མི་ལ་རས་པ། དྭགས་པོ་རིན་པོ་ཆེ། ཆོས་རྗེ་འབའ་རོམ་པ། ཏི་ཤྲཱི་རས་པ། རས་པ་དཀར་པོ། བྱང་དཔལ་བ། བྱང་གཞོན་པ། བློ་གྲོས་རྡོ་རྗེ། བརྩོན་འགྲུས་དཔལ་བ། རྒྱལ་མཚན་གྲགས་པ། པུཎྱེ་བྷ་དྲ། དེ་ལ་བདག་གིས་ཞུས། བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག །། །།ཟི་ཅི། ༄༅། །ཆོས་རྗེ་འབའ་རོམ་པའི་སྙན་བརྒྱུད་ཐབས་ལམ་ཆོས་བཞིའི་ཁྲིད་སྤྱན་སྔ་ལུས་མེད་རྡོ་རྗེས་མཛད་པ་བཞུགས་སོ། 
47. ༄༅། ན་མོ་རཏྣ་གུ་རུ། རྗེ་ནཱ་རོ་མཻ་ཏྲིའི་གདམས་པ་ཆོས་དྲུག་ཐམས་ལམ་དམར་ཁྲིད་ལ་དོན་གསུམ་སྟེ། དངོས་པོའི་གནས་ཐབས་ལམ་གྱི་ཐམས། འབྲས་བུ་སྐྱེ་བའི་རིམ་པའོ། །དེའི་དང་པོ་ལ་གཉིས་ཏེ། ལུས་དང་སེམས་སོ། །དེ་ལ་ལུས་དངོས་པོའ་གནས་ཐབས་བསྟན་པ་ནི། ཧེ་བཛྲ་ལས། ལུས་ནི་བྱང་ཆུབ་རྣམ་ལྔ་དང་། །རྩ་དང་བྱང་ཆུབ་སེམས་དང་ནི། །མི་གཙང་རྫས་དང་རྣམ་རྟོག་གིས། །ལུས་ཀྱི་ཆོས་ནི་གནས་པ་ཡིན། གསུངས་ཏེ། རྩ་གསུམ་འཁོར་ལོ་བཞི་ཡི་རྣམ་པ་ཅན་དུ་གནས་སོ། །དེ་ལས་རྩ་ལ་ཕྱེ་ན་སྟོང་ཕྲག་བདུན་ཅུ་རྩ་གཉིས་དང་། བསྡུ་ན་གཙོ་བོ་གསུམ་ལ་འདུས་ཏེ། ཧེ་བཛྲ་ལས། རོ་མ་གཡས་ལ་རྐྱང་མ་གཡོན། །ཀུན་དྷར་མ་ནི་དབུས་ཉིད་དོ། ཞེས་གསུངས་ཏེ། དེ་ལ་གནས་ལུགས་ནི་ངྷུ་ཏིའི་ཡར་སྣེ་ཚངས་བུག་ནས་ཧཾ་ལ་ཟུག་མར་སྣེ་གསང་གནས་རྡོ་རྗེ་ལ་ཟུག་ནས་འཁོར་ལོ་བཞིའི་སྲོག་ཤིང་གི་ཚུལ་དུ་གནས་པའོ། །རོ་མ་རྐྱང་མ་གཉིས་པོ་ཡར་སྣེ་སྣ་བུག་གཉིས་ལ་ཟུག་མར་སྣེ་གསང་གནས་ཆོས་འབྱུང་དུ་རྩ་དབུ་མ་
48. ལ་ཟུག་ནས་སྦའི་བེར་གེ་བཙུག་པའི་ཚུལ་དུ་གནས་པའོ། །འཁོར་ལོ་བཞི་ནི་ལྟེ་བ་སྤྲུལ་པའི་འཁོར་ལོའི་རྩ་འདབ་མ་དྲུག་ཅུ་རྩ་བཞི། དེ་ནས་སྙིང་ག་ཆོས་ཀྱི་འཁོར་ལོའི་རྩ་འདབ་མ་བརྒྱད། མགྲིན་པ་ལོངས་སྤྱོད་ཀྱི་འཁོར་ལོའི་རྩ་འདབ་མ་བཅུ་དྲུག སྤྱི་བོ་བདེ་ཆེན་འཁོར་ལོའི་རྩ་འདབ་མ་སུམ་ཅུ་སོ་གཉིས། སྤྱིར་འཁོར་ལོ་བཞི་ལ་རྩ་འདབས་མ་བརྒྱ་དང་ཉི་ཤུའོ། །དེ་ནི་རྩ་དང་ལུས་ཀྱི་གནས་ལུགས་ཏེ། དེ་དག་མ་ཤེས་ན་བསྒོམ་པ་ཡུལ་གྱི་གནད་མི་ཤེས་ཏེ། །དཔེར་ན་རྐུན་མ་ནགས་ལ་བཏང་ནས་རྗེས་བྲག་ལ་གཅོད་པ་དང་འདྲ་སྟེ། །ལོ་དང་བསྐལ་པར་བསྒོམ་ཀྱང་ཡོན་ཏན་མི་འབྱུང་ངོ། །དེ་ནས་སེམས་དངོས་པོའི་གནས་ལུགས་བསྟན་པ་ནི། ཧེ་བཛྲ་ལས། ལུས་ལ་ཡེ་ཤེས་ཆེན་པོ་གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །ལུས་གནས་ལུས་ལས་མ་སྐྱེས་པའོ། །ཞེས་གསུངས་སོ། །ཡང་རྗེ་བཙུན་ཆེན་པོ་ཏཻ་ལོ་པའི་ཞལ་ནས་ཀྱང་། །ཀྱེ་ཧོ་འདི་ནི་རང་རིག་ཡེ་ཤེས་ཏེ། །ངག་གི་ལས་འདས་ཡིད་
49. ཀྱི་སྤྱོད་ཡུལ་མིན། ཏཻ་ལོ་ངས་ནི་ཅི་ཡང་བསྟན་དུ་མེད། །རང་གི་རང་རིག་མཚོན་ཏེ་ཤེས་པར་བྱོས། །ཞེས་པ་ལ་སོགས་པ་རྣམས་ཀྱང་རྒྱས་པར་མཚོན་ཏེ་ཤེས་པར་བྱོས། ཞེས་པ་ལ་སོགས་པ་རྣམས་ཀྱང་རྒྱས་པར་བསལ་མའི་ཞལ་ལས་ཤེས་པར་བྱའོ། །དེ་དག་གིས་སེམས་དངོས་པོའི་གནས་ཐམས་བསྟན་ཏེ། །དེ་དག་མ་ཤེས་ན་བསྒོམ་རྒྱུ་དོན་གྱི་གནད་མི་ཤེས་པས། །དཔེར་ན་འབེན་ཤར་ལ་བཙུག་ནས་མདའ་ནུབ་ཏུ་འཕེན་པ་དང་འདྲ་བས་བསྐལ་པར་བསྒོམ་ཡང་འབྲས་བུ་མི་འབྱིན་པས། དེ་དག་རྒྱས་པར་ཤེས་པར་བྱའོ། །དེ་དག་གི་སེམས་དངོས་པོའི་གནས་ཐབས་སོང་ནས། །ད་ནི་ལམ་གྱི་གནས་ཐབས་བསྟན་པར། དེ་ལ་བཞི་སྟེ། ལྟེ་བ་སྤྲུལ་པའི་འཁོར་ལོ་ལ་བརྟེན་ཏེ་གཏུམ་མོ་ལམ་དུ་ཁྱེར་བ་དང་། །སྙིང་ག་ཆོས་ཀྱི་འཁོར་ལོ་ལ་བརྟེན་ནས་འདོ་གསལ་ལམ་དུ་ཁྱེར་བ་དང་། །མགྲིན་པ་ལོངས་སྤྱོད་ཀྱི་འཁོར་ལོ་ལ་བརྟེན་ནས་རྨི་ལམ་ལམ་དུ་ཁྱེར་བ་དང་།།སྙིང་ག་དང་མགྲིན་པ་གཉིས་ཀ་ལ་བརྟེན་ནས་ཟུང་འཇུག་ལམ་དུ་ཁྱེར་བའོ། །སྤྱིར་འཁོར་ལོ་བཞི་ལ་བརྟེན་པ་ཐབས་ལམ་གསུངས་པ་ཡིན། དེ་ཡང་རྣམ་རྟོག་ཕྱོགས་མེད་ཨ་ལ་གནས། །གཉིད་ལོག་འཐུག་པོ་
50. ཧཱུྃ་ལ་གནས། །རྨི་ལམ་སྒྱུ་མ་ཨོཾ་ལ་གནས། །སྙོམས་འཇུག་བདེ་ཆེན་ཧཾ་ལ་གནས། ཞེས་གསུངས་པ་དང་། རྣམ་རྟོག་ཕྱོགས་མེད་དུ་འཕྲོ་བའི་དུས་སུ་རྣམ་པར་ཤེས་པ་ཨ་ལ་གནས་པས་དུས་དེར་གཏུམ་མོ་བསྒོམ་ན་ཡོན་ཏན་སྐྱེ་བའི་དུས་ཡིན་གསུངས་པས། འཇིག་རྟེན་པའི་བྱ་འབྲེལ་ཐམས་ཅད་ཐག་་བཅད་ལ། གནས་དབེན་པ་གཅིག་ཏུ་འཚོ་བ་དང་མཐུན་པའི་ཆ་རྐྱེན་ཐམས་ཅད་ཚང་བར་བྱས་ཏེ། ལུས་ངལ་དུབ་ལ་སོགས་པའི་འགྲོ་འདུག་ཐམས་ཅད་སྤངས་ནས་ངག་གི་བཟླས་བརྗོད་ཉུང་བར་བྱའོ། །ཡིད་ཀྱི་ཆགས་སྡང་གི་རྟོག་པ་ཐམས་ཅད་སྤངས་པ་སྟན་བདེ་བ་ལ་ལུས་བཅོལ་ཏེ། །ལུས་གནད་ཆོས་དྲུག་དང་ལྡན་པར་བྱ་བ་ནི། །རྐང་པ་རྡོ་རྗེའི་སྐྱིལ་ཀྲུང་ངམ་རེའུ་མིག་ལྟར་བསྣོལ། །སྒལ་ཚིག་གསེར་གྱི་དོང་རྩེ་བརྩེགས་པ་ལྟར་བསྲང་། ལྕེ་ཡ་རྐན་ལ་སྦྱར། མིག་སྣ་རྩེར་དབབ། མགྲིན་པ་རྨ་བྱ་ལྟར་དགུག དཔུང་པ་རྒོད་གཤོགས་ལྟར་བརྒྱངས། རྒྱུ་ཞབས་སྒལ་པ་ལ་བཅར་ཏེ། ལུས་ཀྱི་ཆ་གྲིམ་པར་བྱའོ། །དེ་ལུས་རྣམས་བསྒོམ་པའི་དུས་སུ། །གང་ལྟར་ལུས་གནད་ཆོས་དྲུག་དང་ལྡན་པར་བྱས་ལ། སེམས་བསྐྱེད། ཚོགས་གཉིས་བསགས། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ།
51. བྱང་ཆུབ་བར་ཏུ་བདག་ནི་སྐྱབས་སུ་མཆི།
